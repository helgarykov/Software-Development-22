# Software Development (SU 22)

**Kursusindhold**

Kurset introducerer studerende til fundamentale teknikker og værktøjer indenfor softwareudvikling. Emnerne i kurset inkluderer værktøjer, miljøer og metoder til udvikling, kvalitetssikring og vedligeholdelse af software, samt brug af komponenter, biblioteker og frameworks. Undervisningen tilrettelægges således, at de studerende i grupper udvikler en realistisk slutbrugerapplikation med givne krav under anvendelse af teknikker og værktøjer fra kurset. Kursets programmeringssprog er C#.

**Målbeskrivelser**

Kursets mål er at gøre de studerende i stand til at udvikle større slutbrugerapplikationer i mindre projektgrupper. Efter kurset forventes de studerende at have:

**Viden om**

- værktøjer til applikationsudvikling inklusive integrerede programmeringsmiljøer, konfigurationsstyringsværktøjer og værktøjer til automatisering

- softwaredesign (inklusiv modularitet, mønstre og arkitektur)

- softwarekonstruktion (inklusiv god udviklingspraksis)

- verifikation og validering (inklusiv review, test og analyse)

**Færdigheder i at**

- programmere en slutbrugerapplikation i et givet udviklingsmilljø

- beskrive og dokumentere krav for, samt design og konstruktion af, en applikation

- designe en applikation, så den opfylder givne krav

- verificere og validere, at en applikation opfylder et design

- anvende eksisterende biblioteker og komponenter til at udvikle en applikation

- anvende værktøjer til applikationsprogrammering

**Kompetencer til at**

- samarbejde struktureret omkring softwareudvikling i en gruppe

- konstruere en applikation ud fra et design

- lære at anvende nye biblioteker og komponenter

**Point**

15 ECTS

**Udbydende institut**

Datalogisk Institut

**Udbydende fakultet**

Det Natur- og Biovidenskabelige Fakultet

**Kursusansvarlige**

Boris Düdder   

**Undervisere**

Fritz Henglein
